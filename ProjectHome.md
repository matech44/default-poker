## Default Poker ##

Läbi kogu praktikumide seeria tegeleb iga rühm ühe ja sama programmi täiendamisega. Programmi abil saab veebipõhiselt pokkerit mängida. Veebipõhisele pokkerikliendile eksisteerivad järgmised (ja järgnevates praktikumides täienevad) nõuded:

  * Mängida peab saama Texas Hold'em Limit versiooni
  * Mängu käivitamise järgselt on kõigil mängijatel võrdselt 100 mängumärki
  * Mängida peab saama vähemalt ühes lauas täpselt 9 mängijaga
  * Mängus saab osaleda täpselt üks "päris" mängija, ülejäänud vastaste käitumist simuleerib arvuti
  * Mängu kasutajaliideses peavad olema selgelt ja arusaadavalt eristatavad järgmised elemendid
    1. Mängulaud
    1. Mängijad
    1. Kaardid
    1. Mängijal eksisteeriv rahakogus
    1. Mängijate panused
    1. Pank
  * Mängu käivitades peab mäng laadima mängu algseisu ja paigutama mängija ühele juhuslikult valitud positsioonile mängulauas
  * Mäng peab sisaldama nn. chat funktsionaalsust kus mängijapoolsele interaktsioonile lisaks sekkuvad vestlusesse juhuslike fraasidega ka arvuti poolt kontrollitavad mängijad
  * Mittefunktsionaalsete nõuete osas peab mäng rahuldama järgmiseid nõudeid
    1. Mäng peab töötama vähemalt ühe nimetatud brauserite viimases stabiilses versioonis: Google Chrome, Mozilla Firefox, Safari.
    1. Mäng peab olema realiseeritud kasutades kliendis HTML5, CSS3 ning Javascript poolt pakutavaid võimalusi
    1. Serveripoolsete operatsioonide tarbeks on soovitav kasutada Java Servlet API poolt pakutavaid võimalusi.